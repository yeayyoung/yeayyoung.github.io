---
layout: post
title: 晟槐公邀凉记
description: 晟槐公蜀国论
---

横艾执徐之岁，京国大暑。晟槐公短衣欹卧，遣兴邀凉。俄而天光骤销，有星冉冉驰于西南。
槐公乃起，扇指而喟叹。从者惑而问焉，对曰：“已而已而，是何问乎？井络分野，盐铁盈
都。一日而玺传，七日而山开，蜀王泄泄，无论其事，遣貉驱蝮，招熊引猱，遂使沧江自
缚，剑门绝枢，龙马避道，凤鸟隐辞，而民唯唯：将以此而自终邪？将持簞而北遁邪？计无
以问，而垒之于膺。怨无由出，而虬之于野。长星迳至，或以斯事，而何由问，予何由
知？”从者闻之谨谢，再拜而出。

翌日而事果发，议者盈路。烛刘公熛目波容，攘臂逐蜂。病知公心惊魄动，长跽祷佑。窭文
公禅心栗栗，援笔属告，大唱玄理于天下，俨为鸿儒。槐公视之而大笑，谓从者曰：“我槐
国三岁儿不作此文，是辱民哉！”迳弃于野。槐民见而深羞，或以自经。众感而埏之，咸为
之叹，而莫知蜀民之蹇侘傺焉。
