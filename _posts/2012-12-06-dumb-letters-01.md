---
layout: post
title: 哑信（一）
description: Letters Never Sent Out
---

尚柯足下：

此日连云，寒雨潇潇，满地朱黄，俱随风飞，余坐楼上，顿生幽寒矣。忆昔春朝，挥袂作别，
奄忽二载，了无音尘，君其甚安？闻君所栖之园，屡有翠禽和鸣，来日相见，会当恭闻。然
今于此，亦有松杉枰桧相佐，遂不甚无憭。惟念岁月颇多，偷生其下，一事无成，而诗律已
堕俗手，矧乎人邪？庸妄既深，竟失读书十年之志，茫然四顾，不知何之，即欲悲歌，亦将
无泪矣，叹叹！适得同侪陨殁之耗，情益切，思愈惊，反观诸身，曾不加奋，愧尽朱颜，不
复得发一词。且定痛，且沉心，则鲁生陶令，或可一效；铁戈长铗，庶能一执也。

玄冬之水，北国之酿，洵为上品，不日归去，同君共酌。芥生白

<div style="text-align:right">十月廿三日</div>
