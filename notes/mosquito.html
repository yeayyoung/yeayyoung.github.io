<!DOCTYPE html>
<html lang="zh">

	<head>
		<meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1" />


	<title>夜半蚊声 · Y Lens</title>


<meta name="twitter:card" content="summary" />
<meta name="twitter:site" content="@" />
<meta name="twitter:title" content="夜半蚊声" />
<meta name="twitter:description" content="Mosquito">

<meta name="description" content="Mosquito">


	<meta name="google-site-verification" content="lE4mERYfMh_VKVUuM1eBkOw1Hso3zqPO24D9OsLuKag">


<link rel="icon" href="/assets/favicon.png">
<link rel="apple-touch-icon" href="/assets/touch-icon.png">
<link rel="stylesheet" href="/assets/core.css">
<link rel="canonical" href="/notes/mosquito">
<link rel="alternate" type="application/atom+xml" title="Y Lens" href="/feed.xml" />



	<script>
		(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
		})(window,document,'script','//www.google-analytics.com/analytics.js','ga');

		ga( 'create', 'UA-104223882-1', 'auto' );
		ga( 'send', 'pageview' );
	</script>




<script type="text/javascript" src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML"></script>


	</head>

	<body>

		<aside class="logo">

	

	<a href="/">
		<img src="https://www.gravatar.com/avatar/0658f52055aad54e8d47d986ea3d254f.png?s=80" class="gravatar">
	</a>
	<span class="logo-prompt">返回首页</span>

</aside>


		<main>
			<article>

	<div class="center">
		<h1>夜半蚊声</h1>
		<time>2022/08</time>
	</div>

	<div class="divider"></div>

	<p>倘若睡至梦醒时分，隐然有蚊声雷动，萦绕耳畔，怕是比夜半钟声还恐怖的存在吧？夜半钟声，视钟之华洋，在山寺，或在剧场，而绝少近在耳畔者。以其悠然远沸，与我不相涉，沸中有静，无论情仇客愁，皆可冷耳旁听，即不欲听，以被蒙头，一侧身而再至温柔乡亦无不可。惟蚊声不然。欲起则起，既起，恰似雪花情欲，纷然欲落。听者憎其起，亦恶其落，以手挥去，不逾时复来，不绝如缕，如此者再三，势不容置身事外。恶战过后，倘不能诛灭之，只能听之任之，期战于黎明。鬼哭如此，人当鸡皮遍体，何必戛戛然作异声？</p>

<p>北京之蚊甚大，体色枯黄，若陇头草籽，一旦饱饮热血，则由黄转黑，伏于雪白粉墙之上，分外煞眼。家乡亦多蚊，体小，质黑，白圈条条，如著号衣，虽嗜血，其声甚微。每夏归故园，与弟嬉游枣树荫下，辄有蚊自无人处来，僵卧腿上，不使人觉。迨母过，一望而惊喝，拊掌，遂灭。血光飞绽，吾与弟皆狂呼。母乃拭以香膏，然蒿炙之。夫蒿者，野草也，遍生河间，村人可采，吾与弟之所收也。吾与弟争执蒿，如舞龙蛇。红光隐隐，青烟粼粼，少焉而蚊绝迹矣。</p>

<p>北京之居皆高第也，所布皆华阁也。非蒿之可至者。于是有蚊香烟盘，有电蚊香液，有电蚊拍，有灭蚊灯。客居之地，夜至晓行，无物非赘，故罕有购灭蚊灯者。电蚊拍颇类纨扇，虽可舞之，特恨不能如隋宫后庭之舞，乘醉而达旦。惟蚊香液蚊香烟盘之属，可资一用。虽人亦惧其毒，不能终夜烧之，聊胜于无。乃锁窗闭户，布纸焚香，携友遨游。去时红梅一点，归来残雪满地。火花虽落，心花已开，以为蚊声皆去，长夜无愁也。</p>

<p>夜久而履声绝，彼童练琴声绝，邻妇之怨声绝。管道之落水声，铿铿然浸绝。地铁破空声绝，夜运鸣笛之声亦绝。惟城市之间，幽微之声如暮潮，居然不绝。人将入梦窝矣。忽闻吟声凄厉，隐然自无名处飞来：蚊再至矣。盖归时启门，蚊已尾入，蛰伏夜半，悄然出动，亦其性也。于是上下求索，险觅狂搜，墙角柜顶，床头桌下，寻了一圈，竟失其踪。再三盘桓，咒曰：<span class="zh_punc">“</span>蚊血即我血，蚊死，虽以我血荐之，我无憾。<span class="zh_punc">”</span>乃熄灯曝臂，诱敌深入而欲灭之云。转头望望窗外，哪里是夜半，天色曙矣。始叹今夜无母亲为我驱蚊。</p>

<div style="text-align:right">七月十八</div>


</article>

<div class="page-navigation">
	
		<a class="home" href="/" title="返回首页">Home</a>
  
		<span> &middot; </span>
    <a class="prev" href="/notes/ode-to-night" title="上一篇: 夜颂">&gt;&gt;</a>
  
</div>

		</main>

		<div class="footer">
  <span class="block">&copy; 2022 Young</span>
</div>

	</body>

</html>
